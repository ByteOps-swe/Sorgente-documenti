\section{Architettura di deployment}
L'architettura di deployment, detta anche "architettura di rilascio", rappresenta la struttura e la configurazione di un sistema software in fase di esecuzione. Essa definisce come i componenti software, i dati e le risorse di rete sono distribuiti e interconnessi nell'ambiente di produzione.

\subsection{Architettura a microservizi}
La decisione di adottare un'architettura a microservizi è stata motivata dalla necessità di creare una struttura modulare e scalabile. L'applicazione è stata suddivisa in una suite di microservizi, ciascuno dei quali può essere sviluppato, modificato, deployato e scalato indipendentemente dagli altri. Docker rappresenta uno standard de facto per sistemi composti da microservizi, offrendo un ambiente uniforme e semplice da gestire.

L'architettura a microservizi si rivela una scelta solida nell'ambito dell'IoT, poiché si prevede che le diverse parti del sistema evolveranno in maniera indipendente nel tempo e poiché la scalabilità e l'isolamento dei guasti sono un aspetto critico. Questa scelta garantisce maggiore flessibilità e prestazioni ottimizzate mediante un utilizzo accurato delle risorse disponibili.

Infatti, nel contesto dell'architettura a microservizi, si presenta l'opportunità di assegnare risorse specifiche a ciascun servizio, il che permette loro di scalare in modo differenziato in base alle necessità. Questo è particolarmente vantaggioso in scenari in cui i servizi potrebbero essere sottoscritti a specifici topic e argomenti all'interno di un sistema di streaming come Kafka.

L'allocazione di risorse individualizzate consente ai servizi di adattarsi dinamicamente alla loro attività e al volume di dati con cui devono interagire. Ad esempio, un servizio che riceve un alto flusso di dati da un particolare topic potrebbe richiedere una maggiore capacità di calcolo e di memorizzazione rispetto a un altro servizio che gestisce un carico meno intenso.

Inoltre, questa flessibilità nell'allocazione delle risorse consente di ottimizzare l'efficienza complessiva del sistema, garantendo che le risorse siano allocate in modo proporzionale alla richiesta effettiva dei servizi. Ciò contribuisce a migliorare le prestazioni complessive del sistema e a garantire una gestione ottimale delle risorse disponibili.
\subsection{Il container deployment}
Docker è un software open source sviluppato in Go che facilita il deployment di sistemi software all'interno di container. Questi container contengono l'applicativo stesso e tutte le sue dipendenze, consentendo un'esecuzione flessibile in qualsiasi ambiente. Docker offre un'infrastruttura di deployment leggera e portatile, che consente di distribuire facilmente applicazioni in ambienti di sviluppo, test e produzione.

Per implementare l'intero stack tecnologico e i layer di elaborazione dati in streaming, è stato configurato un ambiente Docker a microservizi che simula la divisione e la distribuzione dei layer e dei componenti. In particolare, sono stati creati container per:
\begin{itemize}
    \item \textbf{Data feed}: L'esecuzione dei simulatori dei sensori per la raccolta dei dati;
    \item \textbf{Streaming layer}: L'esecuzione di Apache Kafka per la gestione del flusso di dati in tempo reale;
    \item \textbf{Processing layer}:L'esecuzione dell'app Faust per il processing e il calcolo del punteggio di salute;
    \item \textbf{Storage layer}L'esecuzione di Clickhouse per lo storage delle misurazioni;
    \item \textbf{Data Visualization Layer}: L'esecuzione di Grafana come interfaccia utente per la visualizzazione dei dati.
\end{itemize}
Questa struttura permette una distribuzione modulare e scalabile del sistema, semplificando la gestione e la manutenzione dei componenti e consentendo una rapida scalabilità in risposta alle esigenze emergenti. Grazie all'uso di Docker, si garantisce coerenza e riproducibilità dell'ambiente di esecuzione, semplificando il deployment e garantendo maggiore affidabilità nell'ambiente di produzione nonchè la possibilità di attribuire le risorse necessarie ad ogni servizio in modo mirato.

\input{Sottosezioni/Specifica_tecnica/comunicazioneComponenti.tex}
